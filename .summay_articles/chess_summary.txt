Шахматът, или накратко шах, е настолна логическа игра за двама.
Шахматът се играе върху квадратна дъска, която е разделена на 64 (8×8) квадратчета.
Всеки играч разполага в началото с 16 фигури: 8 пешки, 2 топа (или тура), 2 коня, 2 офицера, 1 дама (или популярно царица) и 1 цар.
Ходове Всяка шахматна фигура има собствен модел на движение.
Рокадата е възможна само ако следните условия са изпълнени:  никоя от фигурите, участващи в рокадата, да не е местена преди по време на партията; не трябва да има фигури между царя и топа; царят не трябва да бъде под шах, нито да преминава през полета, които са под атака на противникови фигури.
Ан пасан  Основна статия: Ан пасан Когато пешката се премести две полета напред и има противникова пешка на съседно поле до нейната крайна дестинация, тогава противниковата пешка може да вземе вашата и да се премести на полето зад крайната позиция на вашата, но единствено при следващия ход.
Произвеждане  Основна статия: Произвеждане (шахмат) Когато пешка достигне последния (осмия) хоризонтал на шахматната дъска, тя може да бъде заменена след избор на играча за дама, топ, офицер или кон от същия цвят.
Почти винаги играчите избират да заменят пешката с дама, защото дамата е най-силната фигура, но в някои специални случаи се избира друга фигура – например кон, защото конят може да даде шах по начин по който дамата не може.
Докосване на фигура В състезателния шах съществува правило, накратко, че ако този, който е на ход, докосне някоя фигура, той трябва да играе с нея.
Контрол на времето Въпреки че приятелски партии се играят без часовник и са без точна продължителност, шахматът също се играе с контрол на времето, в по-голямата си част от клубовете и професионалните играчи.
При „блиц“ шах в съвременните турнири най-често използваната контрола за време е 3 минути на играч плюс 2 секунди след всеки ход.
[3] Има един контрол на времето за всички основни събития на FIDE: 90 минути за първите 40 хода, последвани от 30 минути за останалата част от играта, с добавяне на 30 секунди на ход, започвайки от първия ход.
[6]  Стратегия и тактика Стратегията в шахмата се основава на поставянето и постигането на дългосрочни цели по време на партията – например стремеж за постигане на доминация в центъра или използване на трайни слабости в позицията на противника.
Тези две части на шахматното мислене не могат напълно да бъдат разделени, защото стратегическите цели са в по-голямата си част достижими чрез средствата на тактиката, докато тактическите възможности се основават на предходната стратегия в играта.
Заради различните стратегически и тактически модели играта на шах обикновено се разделя на три фази: дебют – обикновено първите от 10 до 25 хода, когато играчите развиват своите фигури и подготвят обстановката за предстоящата битка (най-често се счита, че дебютът приключва, когато фигурите на първа линия, без топа, който не участва в рокадата, бъдат преместени по веднъж); мителшпил – разгръщащата се фаза на играта; и ендшпил, когато повечето фигури са разменени и царете започват да вземат активно участие в борбата.
Основи на стратегията  Основна статия: Стратегия в шахмата Стратегията в шахмата е ангажирана с оценяването на шахматните позиции и определянето на целите и дългосрочните планове за бъдещата игра.
По време на оценяването играчите трябва да вземат под внимание множество фактори като стойността на фигурите върху дъската, пешечната структура, безопасността на царя, контрола върху ключови полета или групи от полета (например диагоналите, откритите хоризонтални и вертикални линии, черните или белите полета) и т.н.
Впоследствие тези основни стойности се променят под влиянието на други фактори като позиция на фигурата (например пешките на предни позиции имат по-голяма стойност от тези на изходяща позиция, а кон в центъра на дъската е много по-силен от кон в ъгъла), координация между фигурите (например двойка офицери имат по-добра координация помежду си от двойката офицер и кон) или вида на позицията (конете са повече ценени при затворени позиции с много пешки, докато офицерите са по-силни при открити позиции).
Друг важен фактор при оценяването на шахматната позиция е пешечната структура (понякога известна като скелетът на пешките) или конфигурацията на пешките върху дъската.
Пешките са най-малко подвижните шахматни фигури.
Основи на тактиката  Основна статия: Тактика в шахмата В шахмата тактиката се концентрира основно върху краткосрочни действия – толкова краткосрочни, че могат предварително да бъдат изчислени от играча или компютъра.
Откриването на комбинация е също основна цел на шахматната задача, целяща развиването на уменията на шахматиста.
На известните и често играни дебюти се дават имена, например Испанска партия или Сицилианска защита, и се категоризират в справочници като Енциклопедия на шахматните дебюти.
Основните стратегически цели на повечето дебюти са подобни една на друга:[9]  Развитие: извеждане на фигурите на полезни полета, където да имат влияние върху центъра и да оказват натиск върху противниковата позиция.
Контрол върху центъра: контролът върху полетата в центъра на дъската позволява на фигурите лесно да достигнат всяка част на дъската и също да създават „парализиращ“ ефект върху опонента; Обезпечаване безопасност на царя: за целта в повечето дебютни варианти рокада се прави в първите 10 – 15 хода.
движещ се по черните полета), преобразуването на играта в пешечен ендшпил с офицери е обикновено предимство за по-слабата страна, защото ендшпил с офицери от противоположен цвят е твърде вероятно да завърши реми, въпреки че по-силната страна има една или две пешки повече.
Има три основни стратегически различия между по-ранните фази и ендшпила:[7]  По време на ендшпила пешките стават по-важни; ендшпилът често се върти около опитите за произвеждане на пешка във фигура.
Царят, който в мителшпила е застрашен от мат и трябва да стои зад пешечно укритие, в ендшпила става силна фигура и често е преместван в центъра на дъската, където пази пешките от своя цвят, атакува тези на противника и затруднява движението на противниковия цар.
Основните матове са позиции, в които едната страна има само цар, а другата разполага с една или две фигури повече, и може да матира противниковия цар, обединявайки работата на царя и фигурите си.
Кутии за шах Едни от основните характеристики на кутиите за шах са размерът на дъската, материалът, от който е изработена, както и размерът на различните фигури за шах, които са важни, за да пасват на големината на шаха.
Големина на дъската за шах Съществуват различни размери на дъската за шах:  18/9/2 cm – За този размер на шаха са подходящи дървени фигури, чиито размер на пешката е 2,5 cm, а на царя – 4,5 cm  22/11/6 – Размерът на фигурите за този шах трябва да бъдат с малки размери: пешка – 2 cm, цар – 3,5 cm.
Размерът на фигурите за този вид шах трябва да са със средни размери съответно размер на пешката 3,5 cm, на царя – 6 cm.
48/24/6 – Друг стандартен размер на дъска за шах, за който са подходящи фигури с големи размери – за пешката – 4,5 cm, за царя – 9 cm.
Подходящи за този шах са и дървени фигури „Стаунтон“, които са одобрени от „ФИДЕ“ (Федерацията по шах) за шахматни състезания и турнири.
История  Основна статия: История на шахмата Предшественици  Шатрандж Думата шах идва от персийски и означава император, а думата мат означава мъртъв.
Дамата заменя по-ранната шахматна фигура „везир“ към края на 10 век, и до 15 век става най-силната фигура.
Двамата най-важни френски майстори са Франсоа-Андре Деникен Филидор, музикант по професия, който открива важността на пешките за шахматната стратегия, и по-късно Луи Шарл дьо Лабурдоне, който печели известната серия от мачове с ирландския майстор Александър Мак Донал през 1834.
[20]  Раждането на спорта (1850 – 1945)  „Безсмъртната партия“, Андерсен-Кизерицки, 1851 г. Първият съвременен шахматен турнир е проведен в Лондон през 1851 г. и е спечелен изненадващо от германеца Адолф Андерсен, относително неизвестен играч по онова време.
Кубинското дете-чудо Хосе Раул Капабланка (световен шампион в периода 1921 – 27), който обича простите позиции и ендшпили, успява да сложи край на немски говорещото господство в шахмата; той остава непобеден в турнирна партия в продължение на осем години, до 1924 г. Негов наследник е руснакът Александър Алехин, силно атакуващ играч, който умира като световен шампион през 1946 г., губейки за кратко титлата си от холандеца Макс Еве през 1935 г. и възвръщайки си я две години по-късно.
Следвоенен период (1945 и нататък)  Световните шампиони Хосе Раул Капабланка (вляво) и Емануел Ласкер през 1925 г. След смъртта на Алехин нов световен шампион е потърсен чрез турнир с елитни играчи, организиран от ФИДЕ, която оттогава има контрол над титлата с изключение на едно прекъсване.
Победителят от турнира през 1948 г., руснакът Михаил Ботвиник, един от най-силните за всички времена, поставя началото на ерата на съветско господство в света на шахмата.
В предишната неофициална система световният шампион определя с кой претендент ще играе мач за титлата и претендентът е задължен да потърси спонсори за мача.
Ботвиник пак си възвръща титлата в мача-реванш през 1961 г.  След събитието от 1961 г. ФИДЕ отменя автоматичното правило за мач-реванш на детронирания шампион и следващия шампион, Тигран Петросян, гений на защитата и силен позиционен играч, през 1963 г. побеждава Ботвиник и успява да задържи титлата за два цикъла.
През 1993 г., Гари Каспаров и Найджъл Шорт скъсват връзките си с ФИДЕ, за да организират техен собствен мач за титлата и основават състезателната Професионална шахматна асоциация (ПФА).
Световното първенство по шахмат през 2006 г. обединява титлите, когато Крамник побеждава световния шампион на ФИДЕ Топалов и става единствен световен шампион.
В допълнение много държави разполагат с шахматни федерации, които редовно провеждат турнири в допълнение към тези на ФИДЕ.
Нотация за записване на ходовете  Основна статия: Шахматна нотация Шахматна композиция  Основна статия: Шахматна композиция Шахматната композиция е изкуството на създаване на шахматни задачи (тези задачи понякога са наричани шахматни композиции).
Шахматната композиция е отделен клон на спорта шахмат и съществуват турнири както за композиране, така и за решаване на шахматни задачи.
Международното управляващо тяло на шахмата е Международната федерация по шахмат (ФИДЕ).
Повечето държави имат национална шахматна организация (например Българска федерация по шахмат), която е член на ФИДЕ.
Международната федерация по шахмат е член на Международния олимпийски комитет (МОК), но играта шахмат никога не взима участие в Олимпийски игри; шахматът има собствена олимпиада, която се провежда на всеки две години под формата на отборно състезание.
Отборни състезания са Шахматната олимпиада, Световното отборно първенство и Европейското отборно първенство по шахмат.
Световното първенство по решаване на шахматни задачи и световното първенство по кореспондентен шахмат са друг вид шахматни състезания, те са едновременно индивидуални и отборни.
Звания и рангове  Основна статия: Шахматни звания  Гросмайстор Гари Каспаров, бивш световен шампион Най-добрите играчи могат да бъдат наградени със специални звания от международната организация ФИДЕ.
[31]  Международни звания са присъждани на композитори и решавачи на шахматни задачи, както и на състезатели по кореспондентен шахмат (от Международната федерация по кореспондентен шахмат).
Освен това, националните шахматни организации може също да присъждат титли, обикновено на напреднали играчи, които са още под нивото необходимо за международните звания; пример е титлата „шахматен експерт“, използвана в Съединените щати.
[32]  Броят на позволените според правилата в шахмата позиции е пресметнато, че е между 1043 и 1050, със сложност на игрово дърво приблизително 10123.
[34]  Най-важното математическо предизвикателство на шахмата е създаването на алгоритъм, който да може да играе шах.
До изобретяването на цифровия компютър през 50-те години на 20 век шахматни ентусиасти и компютърни инженери построяват, с увеличаваща се степен на сериозност и успех, играещи шахмат машини и компютърни програми.
имат шахматен коефициент ЕЛО около 3450 точки, докато най-силните хора, начело със световния шампион Магнус Карлсен имат между 2800 и 2880 точки (виж Върхови ЕЛО постижения в шахмата).
С огромни бази данни на минали партии и висока аналитична способност, компютрите също помагат на играчите да изучават шахмата и да се подготвят за мачове.
Наличието на компютри и съвременни комуникационни устройства също повишават тревогата за евентуално мамене по време на партии, с най-известен случай „тоалетната война“ от световното първенство през 2006 г.  Психология Съществува обширна научна литература за шахматната психология.
[43][44]  Варианти  Основна статия: Шахматен вариант  Хексагонален шахмат на Глински, популярен вариант на шахмата през 30-те години на 20 век.
Шахматните варианти са форма на шахмата, където партията се играе върху различна дъска, със специални допълнителни фигури или по различни правила.
[45][46]  Шахматните варианти могат да бъдат разделени на:  Преки предшественици на игрите шахмат, чатуранга и шатрандж.
Съвременни варианти на шахмата, такива като Шах960, където началната позиция се избира произволно преди всяка партия.